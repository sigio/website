---
title: "Zomervakantie TkkrLab  SHA2017"
date: 2017-08-09T20:08:19+02:00
---
![](https://tkkrlab.nl/wordpress/wp-content/uploads/2017/08/TkkrLab-trouw.jpg)

We zijn met een aantal van de deelnemers van TkkrLab naar de [SHA2017](https://sha2017.org) hackerscamping geweest die van 4-8 Augustus plaatsvond. Deze editie was in Zeewolde waarbij rond de 4000 internationale hackers bij elkaar kwamen.

Voor wie het niet kent wat kun je verwachten op een hackers camping?

*   meer dan 120 lezingen en workshops die allemaal [online](https://media.ccc.de/c/SHA2017) terug zijn te zien (ook op [youtube](https://www.youtube.com/channel/UCHmPMdU0O9P_W6I1hNyvBIQ/))
*   iedere bezoeker ontvangt een [electronische badge](https://wiki.sha2017.org/w/Projects:Badge) (met e-inkt display) die je zelf kun hacken
*   een gigabit internet verbinding, want hackers kunnen niet zonder internet
*   veel makers met de gekste creaties, zo reden er banken, stoelen en tenten rond
*   [163 Villages](https://wiki.sha2017.org/w/Villages), Waaronder [TkkrLab Village](https://wiki.sha2017.org/w/Village:TkkrLab)
*   Iedereen is een vrijwilliger waardoor er een sfeer is dat iedereen elkaar helpt.

In onze eigen Village hadden we een levensgrote turret (zie foto) van het spel Portal staan die veel aandacht trok.

![](https://tkkrlab.nl/wordpress/wp-content/uploads/2017/08/Sha2017_PixeFlut-300x225.jpg)

Tevens hadden we een pixel wall meegenomen waarop in de bar pixelflut op draaide (een soort wedstrijd wie er de meeste data naar kan sturen).

Al met al waren het 5 geweldige dagen waarbij we veel hebben opgestoken en natuurlijk ook nieuwe (internationale) vrienden hebben gemaakt. De volgende hackerscamping zullen we er zeker weer bij zijn!

We zijn met de turret ook genoemd in [dit tweakers artikel](https://tweakers.net/geek/128035/teslas-hacken-en-datenklos-op-hackerkamp-sha2017.html) en in [trouw](https://www.trouw.nl/cultuur/een-oude-airco-wat-platen-en-voila-een-inloop-ijskast~a16a5871/) !
<!--more-->
[Lees meer bij Tkkrlab&raquo;](https://tkkrlab.nl/wordpress/zomervakantie-tkkrlab-sha2017_2017_08_09)