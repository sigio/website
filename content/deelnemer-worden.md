---
title: Deelnemer worden
nodateline: true
noprevnext: true
disable_comments: true
menu:
  main:
    weight: 4
---

Op bezoek komen mag natuurlijk altijd. Maar als je ons kent, regelmatig komt en echt gebruik wilt gaan maken van de voorzieningen in het Tkkrlab vragen wij je deelnemer te worden.

Alle deelnemers zijn gelijk in zijn rechten en plichten, dus ook het bestuur van Tkkrlab moet dezelfde taken uitvoeren als iedere andere deelnemer.

De stichting Tkkrlab zorgt er voor dat de space wordt onderhouden: de stichting betaald de huur en zorgt voor inrichting. Deelnemers kunnen in ruil voor hun maandelijkse deelnemersbijdrage gebruik maken van de voorizeningen van het Tkkrlab.

# Wat krijg je als deelnemer van het Tkkrlab
 - 24/7 toegang tot de space.
 - Een persoonlijke electronische sleutel (iButton, € 5,00 borg).
 - Een eigen (Samla) bak zodat je je eigendommen in de space kunt bewaren.
 - Ledenprijzen voor verbruiksgoederen (voor laser & 3d printer) en consumpties.
 - Gratis gebruik van kleine elektronische componenten (weerstanden, condensatoren, e.d.)
 - Gebruik van onze lasercutter, CNC, 3d pinter, reflow oven en andere gereedschap.
 - Digitale versie van Make magazine.
 - Toegang tot onze space WiFi, intern netwerk en het SpaceFed WiFi netwerk.

# Kosten

De stichting Tkkrlab maakt kosten voor onder andere de huur van de ruimte en de aanschaf van gereedschap en andere tools. Om er voor te zorgen dat het het Tkkrlab deze kosten kan dekken hebben we vaste bedragen bepaald voor het deelnemerschap.

| Soort deelnemer                          | Deelnemersbijdrage (per maand) |
|------------------------------------------|--------------------------------|
| Normaal                                  | € 25,-                         |
| Student                                  | € 15,-                         |
| Junior (<18 jaar)                        | € 15,-                         |
| Bedrijf                                  | € 49,95                        |

Mocht je deelnemer willen worden maar hiervoor niet de middelen hebben neem dan contact op met bestuur, wellicht kunnen we toch wat regelen.

Als je al lid bent van 1 of meerdere spaces kun je gebruik maken van de [multi-deelnemer korting](/multi-deelnemerschap/).

Meer details over de verschillende deelnemersvormen worden hier onder gegeven.

## Bezoeker

Als je door iemand wordt uitgenodigd of je wilt gewoon eens langs komen om te komen kijken ben je altijd van harte welkom en hoef je niets te betalen.

## Normale deelnemer
Een normale deelnemer betaald € 25,- per maand.

## Bedrijf

Als bedrijf kan je ook deelnemer worden van het TkkrLab. Het bedrijf krijgt dan een iButton (niet persoonsgebonden) waarmee je bij Tkkrlab naar binnen kunt als de space open is. Je kunt dan gebruik maken van al onze apparatuur (Laser, 3D printer, Arduino etc.). Tevens wordt je bedrijf opgenomen op onze sponsoren pagina, wat je naams bekend maakt bij een interessante groep van actieve techneuten.

De maandelijkse bijdrage voor bedrijven is € 49,95 per maand.

Tkkrlab is niet BTW plichtig, er kan dus geen BTW terug gevraagd worden over het deelnemersgeld.

## Student
Voor alle studenten (op vertoon van studenten kaart of ander bewijs dat je op school zit / student bent) is de deelnemersbijdrage € 15,- per maand.


## Junior deelnemer
Voor mensen onder de 18 jaar is de maandbijdrage € 15,-

Jongeren onder de 16 jaar mogen enkel in de space aanwezig zijn onder begeleiding van een persoon die aansprakelijk voor ze is. Deze junior deelnemer krijgt alleen een sleutel voor de bar.

Voor junior deelnemers die 16 jaar of ouder zijn is het ook mogelijk een sleutel te krijgen waarmee toegang tot het Tkkrlab kan worden verkregen wanneer er al een andere (volwassen) deelnemer aanwezig is.
Het is daarvoor wel nodig dat de ouder(s) van de junior deelnemer langs zijn geweest bij de space om schriftelijk toestemming te geven. Daarnaast mogen er geen bezwaren van van het bestuur zijn.
Verdere uitzonderingen, zoals volledige toegang met een eigen sleutel, kunnen in overleg met het bestuur worden besproken.


# Hoe word je deelnemer?

Bezoek Tkkrlab op zijn minst een paar keer om ons te leren kennen (en wij jou natuurlijk).

Meld je vervolgens aan via de volgende stappen:

 - Kom minimaal een paar keer op een Dinsdagavond (of andere dagen) langs, zo leren we je kennen en weet je of Tkkrlab wat voor je is.
 - Lees de <a href="https://tkkrlab.nl/wiki/Huisregels" target="_blank">Huisregels</a>.
 - Vul [dit](https://spreadsheets.google.com/viewform?formkey=dDRpSW5WQXZKRl9QMDVSX09fLVZFUHc6MQ) formulier in. Hiermee verplicht je je tot betaling van de deelnemersbijdrage.
 - Na het controleren van je gegevens krijg je een bevestiging (mondeling, via email of op een andere manier) dat je deelnemer bent geworden van het Tkkrlab. Als dit niet binnen een week is gebeurt vraag dan een van de bestuursleden wat de status is.
 - Maak een automatische betaling aan voor de 15e van iedere maand naar onze bank rekening NL57ABNA0408886641 t.a.v. Stichting Tkkrlab.
 - Je krijgt een eigen sleutel na de eerste betaling. Voor de sleutel vragen we € 5 borg.
 - Abonneer je op de [deelnemers-mailinglist](http://tkkrlab.nl/mailman/listinfo/members_tkkrlab.nl).
 - Optioneel: Schrijf je in op de Algemene nieuwsbrief (ook voor externe mensen) Nieuwsbrief. Als je op de hoogte wil blijven van andere hackerspaces schrijf je in op [general hackerspaces.nl](http://lists.hack42.nl/listinfo/general).

# Opzegging

Indien je wil opzeggen stuur dan een email aan bestuur@tkkrlab.nl. De opzegging gaat dan per direct in, mits al je betalingsverplichtingen voldaan zijn. Indien je betalingsachterstand hebt moet je deze eerst  voldoen, daarnaast mag je barsaldo niet negatief zijn. Ook moet de sleutel worden ingeleverd.

# Sponsoren & Donaties
Indien je eenmalig een schenking aan ons wilt doen (indien gewenst anoniem) neem dan [contact op met het bestuur](mailto:bestuur@tkkrlab.nl) voor meer informatie.
